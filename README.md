# [5HEK] Robopopotniki: Pip in Klik v labirintu / serija delavnic

Serija 10-ih delavnic // začetek 26. september 2025, vsak petek med 17. in 20. uro
Laboratorij Rampa, Likozarjeva 1, Ljubljana

Na seriji delavnic Robopopotniki: Pip in Klik v labirintu bodo mladi izumitelji in izumiteljice stopili v svet robotike, programiranja in ustvarjalnosti. Na misiji jih čaka načrtovanje labirinta, gradnja lastnega robota ter spopad z ovirami. Kdo bo prvi našel izhod?

Na delanicah udeleženci in udeleženke spoznajo osnove robotike in senzorike, načrtujejo poligon, uporabljajo ročna orodja, 3D modeliranje, tisk in laserski izrez, da sestavijo in okrasijo svoje robotke, na koncu pa jih preizkusijo v epskem tekmovanju!

Delavnice so namenjene otrokom od 9 do 15 let. Potekajo ob petkih (17.00 – 20.00) v laboratoriju Rampa na Likozarjevi ulici 1 (zvonec Zavod Kersnikova). Začetek 26. 9. 2025.

Delavnico bosta vodila mentorja Luka in Martin, oba nekdanja udeleženca delavnic, ki zdaj študirata strojništvo in elektrotehniko.
